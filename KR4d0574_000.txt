# -*- mode: mandoku-view; -*-
#+TITLE: 玉山璞稿
#+DATE: 2015-08-25 00:15:01.045515
#+PROPERTY: ID KR4d0574
#+PROPERTY: BASEEDITION WYG    
#+PROPERTY: JUAN 提要
<pb:KR4d0574_WYG_000-1a>¶
欽定四庫全書　　　　　集部五¶
　玉山璞稿　　　　　　　别集類四(元/)¶
　　提要¶
　　　　(臣/)等謹案玉山璞稿一巻元顧瑛撰瑛一名¶
　　　　阿瑛又名徳輝字仲瑛崑山人少輕財結客¶
　　　　年三十始折節讀書與天下勝流相唱和舉¶
　　　　茂才署㑹稽教諭辟行省屬官皆不就年四¶
　　　　十即以家産盡付其子元臣卜築玉山草堂¶
<pb:KR4d0574_WYG_000-1b>¶
　　　　池館聲伎圖畫器玩甲于江左風流文采傾¶
　　　　動一時後元臣仕為水軍副都萬户元亡隨¶
　　　　例徙臨濠瑛亦偕往洪武二年卒嘗自題其¶
　　　　畫像曰儒衣僧帽道人鞋天下青山骨可埋¶
　　　　若説舊時豪俠興五陵衣馬洛陽街紀其實¶
　　　　也明史文苑傳附載陶宗儀傳末楊循吉蘇¶
　　　　談曰阿瑛好事而能文其所作不逮諸客而¶
　　　　詞語流麗亦時動人故在當時得以周旋騷¶
<pb:KR4d0574_WYG_000-2a>¶
　　　　壇之上非獨以財故也今觀所作雖生當元¶
　　　　季正詩格綺靡之時未能自拔于流俗而清¶
　　　　麗芊緜出入于温岐李賀間亦復自饒髙韻¶
　　　　未可槩以詩餘斥之集末附歩虛詞四章體¶
　　　　摹真誥又小詞二首文二篇拜石壇記頗疏¶
　　　　峭玉鸞一傳為楊維楨得簫而作摹擬毛穎¶
　　　　革華則不免陳因窠臼矣乾隆四十六年十¶
　　　　月恭校上¶
<pb:KR4d0574_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　臣　陸　費　墀¶
